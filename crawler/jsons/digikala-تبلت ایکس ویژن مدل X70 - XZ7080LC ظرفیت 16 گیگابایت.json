{"title": "تبلت ایکس ویژن مدل X70 - XZ7080LC ظرفیت 16 گیگابایت", "url": "/product/dkp-74122/%d8%aa%d8%a8%d9%84%d8%aa-%d8%a7%db%8c%da%a9%d8%b3-%d9%88%db%8c%da%98%d9%86-%d9%85%d8%af%d9%84-x70-xz7080lc-%d8%b8%d8%b1%d9%81%db%8c%d8%aa-16-%da%af%db%8c%da%af%d8%a7%d8%a8%d8%a7%db%8c%d8%aa", "category": "تبلت", "expert_summary": "شرکت «X.Vision» یکی از تولیدکنندگان مطرح در زمینه‌ی محصولات الکترونیکی مصرفی است. این برند فعالیت خود را از سال 1385 در ایران آغاز کرد و درحال‌حاضر به‌نوعی، سومین برند پرفروش تلویزیون‌های LCD/LED در کشــــور به‌حساب می‌آید. این شرکت در سطح بین‌المللی فعالیت دارد؛ بااین‌حال تمرکز اصلی‌اش در منطقه‌ی خاورمیانه به‌خصوص ایران است. شرکت معتبر X.Vision علاوه‌بر تولید تجهیزات صوتی‌تصویری، تلویزیون و کامپیوتر، به تولید تبلت هم اقدام کرده است. این شرکت علاوه‌بر دو تبلت ویندوزی 10اینچی، به‌تازگی چند تبلت‌ اندرویدی 7اینچی را هم روانه‌ی بازار کرده است. تبلت X.Vision X70 - XZ7080LC ازجمله محصولات جدید این شرکت محسوب می‌شود. این تبلت نمایشگری 6.9اینچی با رزولوشن 720×1280 پیکسل دارد. این رزولوشن برای نمایشگر تبلت موردنظر ما، تراکم پیکسلی 212ppi را به همراه خواهد داشت. از مشخصات فنی مهم این تبلت می‌توان به پردازشگری چهارهسته‌ای با فرکانس کاری 1.2 گیگاهرتز روی چیپ‌ست Qualcomm MSM 8926، یک گیگابایت رم، 16 گیگابایت حافظه‌ی داخلی، دوربین اصلی 8مگاپیکسلی و وبکم 1.3مگاپیکسلی اشاره کرد. وجود شیار microSD امکان افزایش حافظه را برای کاربران فراهم کرده است. درضمن این تبلت به دو شیار سیم‌کارت مجهز است و کاربران می‌توانند از شبکه‌های مخابراتی 2G ،3G و 4G بهره ببرند و از قابلیت مکالمه‌ی تلفنی استفاده کنند. در این تبلت، یک باتری 3300میلی‌آمپرساعتی تعبیه شده است. گفتنی است که این دستگاه از قابلیت USB OTG پشتیبانی می‌کند؛ به‌طوری‌که کاربران قادرند از طریق کابل مخصوص قرارگرفته در جعبه‌ی دستگاه، فلش‌مموری‌ها یا سایر دستگاه‌های مجهز به USB را به این تبلت متصل کنند.", "expert_rating": [{"criteria": "ارزش خرید به نسبت قیمت", "rating": "معمولی"}, {"criteria": "طراحی و ظاهر", "rating": "معمولی"}, {"criteria": "امکانات و قابلیت ها", "rating": "بد"}, {"criteria": "سهولت استفاده", "rating": "معمولی"}, {"criteria": "کیفیت ساخت", "rating": "بد"}, {"criteria": "نوآوری", "rating": "خیلی بد"}], "related_product": ["https://www.digikala.com/product/dkp-524779/%d8%aa%d8%a8%d9%84%d8%aa-%d8%a2%db%8c-%d9%84%d8%a7%db%8c%d9%81-%d8%a2%db%8c-%d8%aa%d9%84-%d9%85%d8%af%d9%84-k3800-%d8%af%d9%88%d8%b3%db%8c%d9%85-%da%a9%d8%a7%d8%b1%d8%aa-%d8%b8%d8%b1%d9%81%db%8c%d8%aa-16-%da%af%db%8c%da%af%d8%a7-%d8%a8%d8%a7%db%8c%d8%aa", "https://www.digikala.com/product/dkp-413815/%d8%aa%d8%a8%d9%84%d8%aa-%d9%84%d9%86%d9%88%d9%88-%d9%85%d8%af%d9%84-tab-7-essential-tb-7304i-%d8%b8%d8%b1%d9%81%db%8c%d8%aa-16-%da%af%db%8c%da%af%d8%a7%d8%a8%d8%a7%db%8c%d8%aa", "https://www.digikala.com/product/dkp-443021/%d8%aa%d8%a8%d9%84%d8%aa-%d9%84%d9%86%d9%88%d9%88-%d9%85%d8%af%d9%84-tab-7-essential-tb-7304f", "https://www.digikala.com/product/dkp-624647/%d8%aa%d8%a8%d9%84%d8%aa-%d9%86%d8%a7%d8%b1%d8%aa%d8%a8-%d9%85%d8%af%d9%84-nt821-%d8%b8%d8%b1%d9%81%db%8c%d8%aa-16-%da%af%db%8c%da%af%d8%a7%d8%a8%d8%a7%db%8c%d8%aa", "https://www.digikala.com/product/dkp-189875/%da%af%d9%88%d8%b4%db%8c-%d9%85%d9%88%d8%a8%d8%a7%db%8c%d9%84-%d9%be%d9%86%d8%aa%da%a9-%d9%85%d8%af%d9%84-im-100gn"]}