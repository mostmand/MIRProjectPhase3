{"title": "تبلت سامسونگ مدل Galaxy Tab E 9.6 3G SM-T561 ظرفیت 8 گیگابایت", "url": "/product/dkp-85128/%d8%aa%d8%a8%d9%84%d8%aa-%d8%b3%d8%a7%d9%85%d8%b3%d9%88%d9%86%da%af-%d9%85%d8%af%d9%84-galaxy-tab-e-96-3g-sm-t561-%d8%b8%d8%b1%d9%81%db%8c%d8%aa-8-%da%af%db%8c%da%af%d8%a7%d8%a8%d8%a7%db%8c%d8%aa", "category": "تبلت", "expert_summary": "اشباع‌کردن بازار با محصولات گوناگون؛ این یکی از سیاست‌های اصلی چند سال اخیر شرکت «سامسونگ» در مورد گوشی‌ها و تبلت‌هایش بوده است. این شرکت همچنان بر این باور است که با عرضه‌ی محصولات متنوع و زیاد برای سلیقه‌ها و جیب‌های مختلف می‌تواند به‌طور چشمگیری ضریب نفوذ گوشی‌ها و تبلت‌هایش را در میان مردم افزایش دهد. حقیقت آن است که این شرکت کره‌ای تاکنون توانسته تا حد زیادی از این سیاست خود جواب بگیرد. طراحی و تولید تبلت «گلکسی تب E» هم بر همین پایه و اساس بوده است. طراحی و امکانات درنظرگرفته‌شده برای این تبلت، تفاوت چندانی با تبلت‌های میان‌رده‌ی پیشین سامسونگ ندارد؛ ازاین‌رو ممکن است در وهله‌ی اول اندکی از شنیدن این موضوع مغموم شوید. اما دانستن یک موضوع در مورد تب E می‌تواند شما را به وجد آورد: تب E یکی از تبلت‌های بسیار به‌صرفه‌ی تولیدشده‌ی سامسونگ در سال 2015 میلادی است که مشخصات سخت‌افزاری قابل‌قبولی دارد. در مجموع سامسونگ با تولید این تبلت بیشتر، کاربران نیمه‌حرفه‌ای را با نیازهای معمولی هدف قرار داده است. تب E به یک نمایشگر بزرگ 9.6 اینچی از نوع TFT مجهز شده است که رزولوشن 800 × 1280 پیکسل را به تصویر می‌کشد. با توجه به وضوح تصویر این تبلت، تراکم پیکسلی نسبتا پایین 157 پیکسل بر هر اینچ برای این محصول به دست می‌آید. از مشخصات سخت‌افزاری مهم این تبلت می‌توان به یک پردازنده‌ی چهارهسته‌ای با سرعت 1.3 گیگاهرتز، 1.5 گیگابایت حافظه‌ی رم و 8 گیگابایت حافظه‌ی داخلی اشاره کرد. علاوه‌براین تب E دو دوربین با کیفیت‌های 5 و 2 مگاپیکسل دارد و مطابق با انتظار، شرکت سامسونگ برای دوربین اصلی آن فلشی به کار نبرده است. همچنین اندروید نسخه‌ی 5 موسوم به لالی‌پاپ به همراه رابط کاربری تاچ‌ویز (TouchWiz) برای این تبلت در نظر گرفته شده است. از دیگر ویژگی‌های برجسته‌ی این تبلت می‌توان به وجود یک شیار سیم‌کارت، امکان برقراری مکالمه و پشتیبانی از شبکه‌ی 3G  اشاره کرد. در نهایت سامسونگ یک باتری غیرقابل‌تعویض لیتیوم یونی را با ظرفیت 5000 میلی‌آمپرساعت برای تب E در نظر گرفته است.", "expert_rating": [{"criteria": "ارزش خرید به نسبت قیمت", "rating": "معمولی"}, {"criteria": "طراحی و ظاهر", "rating": "معمولی"}, {"criteria": "امکانات و قابلیت ها", "rating": "بد"}, {"criteria": "سهولت استفاده", "rating": "معمولی"}, {"criteria": "کیفیت ساخت", "rating": "بد"}, {"criteria": "نوآوری", "rating": "بد"}], "related_product": ["https://www.digikala.com/product/dkp-83751/%d8%aa%d8%a8%d9%84%d8%aa-%d8%b3%d8%a7%d9%85%d8%b3%d9%88%d9%86%da%af-%d9%85%d8%af%d9%84-galaxy-tab-a-80-lte-sm-t355-%d8%b8%d8%b1%d9%81%db%8c%d8%aa-16-%da%af%db%8c%da%af%d8%a7%d8%a8%d8%a7%db%8c%d8%aa", "https://www.digikala.com/product/dkp-133744/%d8%aa%d8%a8%d9%84%d8%aa-%d8%b3%d8%a7%d9%85%d8%b3%d9%88%d9%86%da%af-%d9%85%d8%af%d9%84-galaxy-tab-a-80-lte-%d8%a8%d9%87-%d9%87%d9%85%d8%b1%d8%a7%d9%87-%d9%82%d9%84%d9%85-s-pen-%d8%b8%d8%b1%d9%81%db%8c%d8%aa-16-%da%af%db%8c%da%af%d8%a7%d8%a8%d8%a7%db%8c%d8%aa", "https://www.digikala.com/product/dkp-307218/%d8%aa%d8%a8%d9%84%d8%aa-%d8%a7%db%8c%d8%b3%d9%88%d8%b3-%d9%85%d8%af%d9%84-zenpad-10-z301ml-%d8%b8%d8%b1%d9%81%db%8c%d8%aa-16-%da%af%db%8c%da%af%d8%a7%d8%a8%d8%a7%db%8c%d8%aa", "https://www.digikala.com/product/dkp-173097/%d8%aa%d8%a8%d9%84%d8%aa-%d8%a7%db%8c%d8%b3%d9%88%d8%b3-%d9%85%d8%af%d9%84-zenpad-80-z380knl-4g-%d8%b8%d8%b1%d9%81%db%8c%d8%aa-16-%da%af%db%8c%da%af%d8%a7%d8%a8%d8%a7%db%8c%d8%aa", "https://www.digikala.com/product/dkp-198647/%d8%aa%d8%a8%d9%84%d8%aa-%d8%b3%d8%a7%d9%85%d8%b3%d9%88%d9%86%da%af-%d9%85%d8%af%d9%84-galaxy-tab-a-101-2016-4g-%d8%b8%d8%b1%d9%81%db%8c%d8%aa-16-%da%af%db%8c%da%af%d8%a7%d8%a8%d8%a7%db%8c%d8%aa-%d8%a8%d9%87-%d9%87%d9%85%d8%b1%d8%a7%d9%87-s-pen"]}