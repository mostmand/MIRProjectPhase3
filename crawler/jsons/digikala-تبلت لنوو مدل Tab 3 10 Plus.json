{"title": "تبلت لنوو مدل Tab 3 10 Plus", "url": "/product/dkp-286330/%d8%aa%d8%a8%d9%84%d8%aa-%d9%84%d9%86%d9%88%d9%88-%d9%85%d8%af%d9%84-tab-3-10-plus", "category": "تبلت", "expert_summary": "تبلت «Tab 3 10 Plus»‌ محصولی ده‌اینچی از برند «لنوو» است. اگر بخواهیم در مورد ویژگی‌های منحصربه‌فرد این محصول صحبت کنیم، باید بگوییم تب 3 پلاس از شبکه‌ی ارتباطی LTE‌ بهره می‌برد. صفحه‌نمایش 10.1اینچی این محصول که به امکان دریافت چند لمس هم‌زمان مجهز است، از نوع‌ LCD‌ بوده و با فناوری‌ IPS‌ ساخته شده است. این نمایشگر وضوح تصویر 1200 × 1920 را به تصویر می‌کشد و برای تماشای فیلم و عکس مناسب به‌نظر می‌رسد. تب 3 پلاس 16 گیگابایت حافظه‌ی داخلی دارد که ظاهرا نمی‌تواند فضای کافی برای ذخیره‌سازی حجم زیادی از فایل‌های صوتی‌و‌تصویری، بازی‌ها و اپلیکیشن‌های مختلف را در اختیار کاربران قرار دهد. با ‌توجه به این مسئله، شرکت لنوو امکانی را فراهم آورده است تا بتوانید با ‌استفاده از یک کارت حافظه‌ی جانبی از نوع‌ microSD‌ این فضا را تا 64 گیگابایت افزایش دهید. لنوو برای تب 3 پلاس تراشه‌ی Mediatek MT8735 را در ‌نظر ‌گرفته که با پردازنده‌ای چهارهسته‌ای با سرعت 1.3 گیگاهرتز به پردازش اطلاعات مشغول است. همان‌طور که گفته شد، یکی از ویژگی‌های منحصربه‌فرد این تبلت پشتیبانی از اینترنت پرسرعت LTE است که با سرعتی بالا، امکان وب‌گردی و دانلود بازی‌ها و اپلیکیشن‌های مختلف را پیش روی کاربران قرار خواهد دارد.‌ از دیگر فناوری‌های ارتباطی این تبلت باید به بلوتوث نسخه‌ی 4.0، وای فای، OTG‌ و رادیو اشاره کنیم که می‌تواند تجربه‌ی کاربری بهتری را برای شما به ارمغان آورد. لنوو در این تبلت سیستم‌عامل نسخه‌ی 6.0 شرکت گوگل را به ‌خدمت گرفته و برای تامین انرژی این محصول در زیر قاب پشتی آن، یک باتری با‌ ظرفیت 7000‌ میلی‌آمپر ساعت قرار داده است. در آخر باید به سنسورهای دوربین تب 3 پلاس بپردازیم که از دو سنسور هشت و پنج مگاپیکسلی بهره برده است. همان‌طور که انتظار می‌رود، سنسور هشت‌مگاپیکسلی در قاب پشتی این تبلت قرار دارد و نقش دوربین اصلی را ایفا می‌کند. سنسور پنج مگاپیکسلی هم در قاب جلو تعبیه شده است و برای انجام مکالمات ویدئویی استفاده می‌شود. این محصول 509گرمی در دو رنگ آبی تیره و مشکی تولید شده است تا بتوانید با ‌توجه به نیاز و سلیقه‌‌ی خود، رنگ موردنظرتان را انتخاب و خریداری کنید.", "related_product": ["https://www.digikala.com/product/dkp-320082/%d8%aa%d8%a8%d9%84%d8%aa-%d9%84%d9%86%d9%88%d9%88-%d9%85%d8%af%d9%84-tab-4-tb-x304-4g", "https://www.digikala.com/product/dkp-307218/%d8%aa%d8%a8%d9%84%d8%aa-%d8%a7%db%8c%d8%b3%d9%88%d8%b3-%d9%85%d8%af%d9%84-zenpad-10-z301ml-%d8%b8%d8%b1%d9%81%db%8c%d8%aa-16-%da%af%db%8c%da%af%d8%a7%d8%a8%d8%a7%db%8c%d8%aa", "https://www.digikala.com/product/dkp-176412/%d8%aa%d8%a8%d9%84%d8%aa-%d9%84%d9%86%d9%88%d9%88-%d9%85%d8%af%d9%84-yoga-tab-3-10-yt3-x50m-b-%d8%b8%d8%b1%d9%81%db%8c%d8%aa-16-%da%af%db%8c%da%af%d8%a7%d8%a8%d8%a7%db%8c%d8%aa", "https://www.digikala.com/product/dkp-363588/%d8%aa%d8%a8%d9%84%d8%aa-%d9%84%d9%86%d9%88%d9%88-%d9%85%d8%af%d9%84-tab-4-10-plus-lte-za2t0000us", "https://www.digikala.com/product/dkp-302773/%d8%aa%d8%a8%d9%84%d8%aa-%d9%84%d9%86%d9%88%d9%88-%d9%85%d8%af%d9%84-tab-2-a10-70f-wifi-%d8%b8%d8%b1%d9%81%db%8c%d8%aa-16-%da%af%db%8c%da%af%d8%a7%d8%a8%d8%a7%db%8c%d8%aa"]}