{"title": "تبلت نارتب مدل NT742 دو سیم کارت ظرفیت 16 گیگابایت", "url": "/product/dkp-873353/%d8%aa%d8%a8%d9%84%d8%aa-%d9%86%d8%a7%d8%b1%d8%aa%d8%a8-%d9%85%d8%af%d9%84-nt742-%d8%af%d9%88-%d8%b3%db%8c%d9%85-%da%a9%d8%a7%d8%b1%d8%aa-%d8%b8%d8%b1%d9%81%db%8c%d8%aa-16-%da%af%db%8c%da%af%d8%a7%d8%a8%d8%a7%db%8c%d8%aa", "category": "تبلت", "expert_summary": "با گسترش دنیای تکنولوژی، کودکان و نوجوانان هم باید از علوم و امکانات به‌روز بهره‌مند شوند. با توجه به اینکه دنیای دیجیتال و فناوری در عین مفیدبودن ممکن است مضر هم باشد، شرکت‌های تولید‌کننده‌ی گجت‌های الکترونیکی به دنبال طراحی و ساخت دستگاه‌هایی هستند که بتوانند با این مضرات مقابله کنند. ایران یکی از کشور‌هایی است که در این زمینه پیش‌قدم شده است و با ساخت تبلت‌هایی برای کودکان و نوجوانان سعی دارد هم به کودکان کارکردن با این گجت‌ها را یاد بدهد و هم فعالیت‌های آن‌ها توسط والدینشان کنترل شود. شرکت توسعه‌ی راهکارهای هوشمند امین تبلتی را به نام «نارتب» (Nartab) با مدل « NT742» راهی بازار کرده که امکانات آن برای کارکردن کودکان و نوجوانان بهینه شده و ویژگی‌های سخت‌افزاری آن در حد یک تبلت متوسط و میان‌رده است. قابلیت‌های این تبلت به والدین امکان می‌دهد که فعالیت‌های فرزندان خود را زیر نظر داشته باشند و در صورت نیاز، دسترسی‌ها و فعالیت‌های کودکان را محدود کنند. این تبلت از یک تراشه‌ی چهارهسته‌ای ساخت شرکت مدیاتک با مدل MT8735D به همراه 2 گیگابایت رم و ۱۶ گیگابایت حافظه‌ی داخلی استفاده می‌کند. این تبلت قابلیت مکالمه هم دارد و می‌توان در آن از دو سیم‌کارت استفاده کرد. برای افزایش حافظه‌ی داخلی آن می‌توان از یک کارت حافظه‌ی جانبی بهره برد. دوربین‌های این تبلت یک دوربین ۲مگاپیکسلی برای دوربین سلفی و یک دوربین ۵ مگاپیکسلی برای دوربین اصلی بوده که کیفیت متوسط و معمولی عکس‌ها برای کودکان راضی‌کننده است. صفحه‌نمایش این تبلت یک پنل 7 اینچی با رزولوشن 600×1024 است و از فناوری IPS در آن استفاده شده تا نگاه‌کردن و کارکردن با آن برای کودکان راحت باشد و چشم آن‌ها اذیت نشود. اندروید نسخه‌ی 6 هم برای این تبلت در نظر گرفته شده است. این تبلت امکانات و ویژگی‌هایی دارد که امکان کنترل فعالیت‌ها و دسترسی‌های کودکان را به والدین می‌دهد و می‌توانند تمام قسمت‌های تبلت را برای کودکان شخصی‌سازی کنند. در مجموع نارتب NT742 یک تبلت کودک است که برای کودکان، نوجوانان و والدینی طراحی شده است که می‌خواهند با امنیت و آرامش از دنیای فناوری لذت ببرند.", "related_product": ["https://www.digikala.com/product/dkp-831735/%d8%aa%d8%a8%d9%84%d8%aa-%d9%86%d8%a7%d8%b1%d8%aa%d8%a8-%d9%85%d8%af%d9%84-nt741-%d8%af%d9%88-%d8%b3%db%8c%d9%85-%da%a9%d8%a7%d8%b1%d8%aa-%d8%b8%d8%b1%d9%81%db%8c%d8%aa-16-%da%af%db%8c%da%af%d8%a7%d8%a8%d8%a7%db%8c%d8%aa", "https://www.digikala.com/product/dkp-782415/%d8%aa%d8%a8%d9%84%d8%aa-%d8%a2%db%8c%d9%84%d8%a7%db%8c%d9%81-%d9%85%d8%af%d9%84-wtab-805-octavia-%d8%aa%da%a9-%d8%b3%db%8c%d9%85-%da%a9%d8%a7%d8%b1%d8%aa-%d8%b8%d8%b1%d9%81%db%8c%d8%aa-16-%da%af%db%8c%da%af%d8%a7%d8%a8%d8%a7%db%8c%d8%aa", "https://www.digikala.com/product/dkp-42579/%d8%aa%d8%a8%d9%84%d8%aa-%d8%a7%db%8c%d8%b3%d8%b1-iconia-tab-7-a1-713-hd-%d8%b8%d8%b1%d9%81%db%8c%d8%aa-16-%da%af%db%8c%da%af%d8%a7%d8%a8%d8%a7%db%8c%d8%aa", "https://www.digikala.com/product/dkp-624647/%d8%aa%d8%a8%d9%84%d8%aa-%d9%86%d8%a7%d8%b1%d8%aa%d8%a8-%d9%85%d8%af%d9%84-nt821-%d8%b8%d8%b1%d9%81%db%8c%d8%aa-16-%da%af%db%8c%da%af%d8%a7%d8%a8%d8%a7%db%8c%d8%aa", "https://www.digikala.com/product/dkp-90283/%d8%aa%d8%a8%d9%84%d8%aa-%d8%a7%da%a9%d8%b3%d9%88%db%8c%da%98%d9%86-%d9%85%d8%af%d9%84-h80-xs8070gc"]}