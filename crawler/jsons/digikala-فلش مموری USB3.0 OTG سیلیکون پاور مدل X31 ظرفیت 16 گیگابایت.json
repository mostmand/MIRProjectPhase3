{"title": "فلش مموری USB3.0 OTG سیلیکون پاور مدل X31 ظرفیت 16 گیگابایت", "url": "/product/dkp-50336/%d9%81%d9%84%d8%b4-%d9%85%d9%85%d9%88%d8%b1%db%8c-usb30-otg-%d8%b3%db%8c%d9%84%db%8c%da%a9%d9%88%d9%86-%d9%be%d8%a7%d9%88%d8%b1-%d9%85%d8%af%d9%84-x31-%d8%b8%d8%b1%d9%81%db%8c%d8%aa-16-%da%af%db%8c%da%af%d8%a7%d8%a8%d8%a7%db%8c%d8%aa", "category": "تجهیزات ذخیره‌سازی اطلاعات", "expert_summary": "کمپانی «سیلیکون پاور» در زمینه‌ی طراحی و تولید محصولات ذخیره‌سازی اطلاعات مانند هارددیسک و فلش‌مموری بسیار فعال بوده و تاکنون محصولات خوبی را ارایه داده است. این شرکت یکی از فلش‌مموری‌های جدید USB OTG خود را با نام «Mobile X31» طراحی، تولید و به بازار عرضه کرد. این محصول دارای دو پورت USB و microUSB است، پس این امکان را به شما می‌دهد تا علاوه بر اتصال به کامپیوتر، لپ‌تاپ، تلویزیون و سایر دستگاه‌هایی که دارای پورت USB هستند؛ آن را به‌راحتی به دستگاه‌هایی مانند گوشی‌های موبایل هوشمند و انواع تبلت متصل کنید که پورت microUSB دارند. البته دستگاهی که می‌خواهید این فلش‌مموری را به پورت microUSB آن متصل کنید، باید از قابلیت OTG پشتیبانی کند. شما با استفاده از فلش‌مموری X31 سیلیکون پاور می‌توانید مشکلاتی از قبیل محدودبودن حافظه‌ی داخلی گوشی موبایل یا تبلت اندرویدی و انتقال فایل بین دو گوشی یا بین گوشی موبایل و یک دستگاه دیگر را به‌آسانی حل کرده و اطلاعات موردنیاز خود را از روی گوشی موبایل یا تبلت خود بردارید و با سرعتی بسیار عالی روی یک دستگاه دیگر انتقال دهید. بدنه‌ی فلش‌مموری X31 از فلزی بسیار بادوام طراحی شده تا خیالتان بابت بدنه و کیفیت ساخت هم آسوده باشد. از دیگر ویژگی‌های این فلش‌مموری می‌توان به مقاوم‌بودن آن در برابر شوک و لرزش و بهره‌بری از تکنولوژی COB اشاره کرد. درپوش این محصول به‌صورت 360 درجه‌ طراحی شده و به‌راحتی می‌چرخد و تنها با یک اشاره می‌توانید آن را از روی هر کدام از پورت‌های فلش‌مموری که می‌خواهید از آن استفاده کنید، کنار بزنید. یکی از حسن‌های این طراحی این است که درپوش هرگز گم نمی‌شود و اگر فلش‌مموری به دستگاهی متصل باشد، درپوش روی رابط بلااستفاده را می‌گیرد و مانع از ورود گردوغبار به داخل شیار رابط آن می‌شود. البته این طراحی یک عیب هم دارد و آن وقتی است که از فلش‌مموری استفاده‌ای ندارید و درپوش فقط روی یک رابط قرار گرفته و رابط دیگر در معرض ورود گردوغبار قرار می‌گیرد. درکل می‌توان گفت که X31 یک فلش‌مموری با دو رابط USB 3.0 و microUSB است که می‌توانید فایل‌های صوتی و تصویری و دیگر اطلاعات خود را به درون آن انتقال دهید، سپس برای گوش‌دادن به موسیقی‌های موردعلاقه‌تان، آن را به سیستم صوتی منزل، کامپیوتر، لپ‌تاپ یا ماشین؛ برای دیدن ویدیو آن را به سینمای خانگی یا تلویزیون؛ برای دیدن عکس آن را به ویدیوپروژکتور و در آخر برای انجام تمامی این کارها این فلش‌مموری را بدون نیاز به هیچ‌گونه سیم یا رابط و به‌صورت مستقیم به تبلت یا گوشی موبایل خود متصل کنید تا در هرکجا که هستید، به تمام علایق خود دسترسی کامل داشته باشید.", "expert_rating": [{"criteria": "سرعت انتقال اطلاعات", "rating": "عالی"}, {"criteria": "کارآیی و عملکرد", "rating": "عالی"}, {"criteria": "کیفیت ساخت", "rating": "عالی"}, {"criteria": "طراحی و ظاهر", "rating": "معمولی"}, {"criteria": "ارزش خرید در برابر قیمت", "rating": "خوب"}], "related_product": ["https://www.digikala.com/product/dkp-34378/%d9%81%d9%84%d8%b4-%d9%85%d9%85%d9%88%d8%b1%db%8c-otg-%d8%b3%db%8c%d9%84%db%8c%da%a9%d9%88%d9%86-%d9%be%d8%a7%d9%88%d8%b1-%d9%85%d8%af%d9%84-x20-%d8%b8%d8%b1%d9%81%db%8c%d8%aa-32-%da%af%db%8c%da%af%d8%a7%d8%a8%d8%a7%db%8c%d8%aa", "https://www.digikala.com/product/dkp-403166/%d9%81%d9%84%d8%b4-%d9%85%d9%85%d9%88%d8%b1%db%8c-otg-%d8%b3%db%8c%d9%84%db%8c%da%a9%d9%88%d9%86-%d9%be%d8%a7%d9%88%d8%b1-%d9%85%d8%af%d9%84-mobile-c31-%d8%b8%d8%b1%d9%81%db%8c%d8%aa-32-%da%af%db%8c%da%af%d8%a7%d8%a8%d8%a7%db%8c%d8%aa", "https://www.digikala.com/product/dkp-20542/%d9%81%d9%84%d8%b4-%d9%85%d9%85%d9%88%d8%b1%db%8c-%d8%b3%db%8c%d9%84%db%8c%da%a9%d9%88%d9%86-%d9%be%d8%a7%d9%88%d8%b1-%d9%85%d8%af%d9%84-blaze-b10-%d8%b8%d8%b1%d9%81%db%8c%d8%aa-16-%da%af%db%8c%da%af%d8%a7%d8%a8%d8%a7%db%8c%d8%aa", "https://www.digikala.com/product/dkp-34377/%d9%81%d9%84%d8%b4-%d9%85%d9%85%d9%88%d8%b1%db%8c-%d8%b3%db%8c%d9%84%db%8c%da%a9%d9%88%d9%86-%d9%be%d8%a7%d9%88%d8%b1-%d9%85%d8%af%d9%84-x20-otg-%d8%b8%d8%b1%d9%81%db%8c%d8%aa-16-%da%af%db%8c%da%af%d8%a7%d8%a8%d8%a7%db%8c%d8%aa", "https://www.digikala.com/product/dkp-50801/%d9%81%d9%84%d8%b4-%d9%85%d9%85%d9%88%d8%b1%db%8c-otg-%d8%a7%d9%be%db%8c%d8%b3%d8%b1-%d9%85%d8%af%d9%84-ah175-%d8%b8%d8%b1%d9%81%db%8c%d8%aa-16-%da%af%db%8c%da%af%d8%a7%d8%a8%d8%a7%db%8c%d8%aa"]}