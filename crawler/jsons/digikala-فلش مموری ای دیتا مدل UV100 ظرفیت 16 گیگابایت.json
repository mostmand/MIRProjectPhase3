{"title": "فلش مموری ای دیتا مدل UV100 ظرفیت 16 گیگابایت", "url": "/product/dkp-811784/%d9%81%d9%84%d8%b4-%d9%85%d9%85%d9%88%d8%b1%db%8c-%d8%a7%db%8c-%d8%af%db%8c%d8%aa%d8%a7-%d9%85%d8%af%d9%84-uv100-%d8%b8%d8%b1%d9%81%db%8c%d8%aa-16-%da%af%db%8c%da%af%d8%a7%d8%a8%d8%a7%db%8c%d8%aa", "category": "تجهیزات ذخیره‌سازی اطلاعات", "expert_summary": "فلش مموری ای دیتا مدل UV100 دارای بدنه‌ای اریب شکل است و برش‌هایی شبیه به الماس دارد که ظاهری ویژه و زیبا به آن بخشیده است، بنابراین این فلش مموری همچون الماسی ارزشمند در دستان شما خواهد درخشید. UV100 با طراحی منحصربه‌فرد خود و بهره‌گیری از آخرین فن‌آوری‌های حافظه‌های قابل حمل، ابزاری مطمئن برای نگهداری از اطلاعات شما می‌باشد. این فلش مموری به صورت بدون درپوش طراحی شده است، کمپانی می‌گوید که این طراحی یک ویژگی محبوب و موفق در فلش‌های ای دیتا است و ریسک گم شدن درپوش را از بین می‌برد، اما باید این را هم در نظر داشت که نبودن درپوش باعث می‌شود که گرد و غبار به راحتی وارد شیار رابط USB شود، بنابراین باید کمی بیشتر مراقب باشید و فلش مموری را در معرض گرد و غبار شدید و به صورت طولانی مدت رها نکنید. UV100 یک شیار برای اتصال بند در قسمت انتهایی بدنه خود دارد، که حمل و نقل آن را آسان‌تر ساخته، همچنین شما می‌توانید با استفاده از این شیار، این فلش مموری را به دسته کلید یا کوله‌پشتی خود متصل کرده و آن‌را همیشه به همراه داشته باشید درضمن امکان گم شدن فلش مموری را کمتر کنید. UV100 دارای ابعادی معادل 6 × 19 × 41 میلی‌متر و وزن تنها 4 گرم است و به صورت فوق‌العاده‌ای جمع‌وجور و سبک وزن و مناسب برای حمل‌ونقل طراحی شده است. فلش مموری UV100 برای انتقال اطلاعات از رابط USB 2.0 بهره می‌برد و از رابط قدیمی‌تر USB 1.1 نیز پشتیبانی می‌کند و در ظرفیت‌های 4 الی 32 گیگابایت در دسترس شما قرار دارد. فلش‌مموری‌های ای دیتا برنامه‌های با ارزشی را نیز به همراه خود دارند و به‌عنوان مثال نرم‌افزار OS to GO که به شما این امکان را می‌دهد تا بتوانید DVD ویندوز 7 خود را از روی دیسک به دستگاه‌های ذخیره‌سازی قابل حمل Adata منتقل نمایید. به این شکل شما به راحتی قادر به نصب Windows 7 با استفاده از قابلیت بوت نمودن کامپیوتر خود از طریق پورت USB بدون نیاز به درایو نوری می‌باشید. ابزار UFD to Go، ابزار قدرتمندی است که شما را برای هماهنگ کردن یا یکسان‌سازی اطلاعات (Synchronization)، ایمیل‌ها و لینک‌های مورد علاقه (Favorites) کمک نموده و به شما این امکان را می‌دهد که اطلاعات خود را به همراه داشته باشید. برنامه امنیتی نورتون 2012 (نسخه آزمایشی 60 روزه) نیز از اطلاعات شما در برابر ویروس‌ها و دیگر فرآیندهای مضر محافظت می‌نماید. درکل UV100 یک فلش مموری بسیار زیبا و شیک است و گزینه‌ای ایده‌آل برای کاربرانی است که هر روز از فلش مموری استفاده می‌کنند و به دنبال یک درایو پشتیبان قابل حمل می‌گردند، می‌باشد.", "related_product": ["https://www.digikala.com/product/dkp-872939/%d9%81%d9%84%d8%b4-%d9%85%d9%85%d9%88%d8%b1%db%8c-%d8%a7%db%8c-%d8%af%db%8c%d8%aa%d8%a7-%d9%85%d8%af%d9%84-uv240-%d8%b8%d8%b1%d9%81%db%8c%d8%aa-8-%da%af%db%8c%da%af%d8%a7%d8%a8%d8%a7%db%8c%d8%aa", "https://www.digikala.com/product/dkp-872644/%d9%81%d9%84%d8%b4-%d9%85%d9%85%d9%88%d8%b1%db%8c-%d8%a7%db%8c-%d8%af%db%8c%d8%aa%d8%a7-%d9%85%d8%af%d9%84-uv240-%d8%b8%d8%b1%d9%81%db%8c%d8%aa-16-%da%af%db%8c%da%af%d8%a7%d8%a8%d8%a7%db%8c%d8%aa", "https://www.digikala.com/product/dkp-344094/%d9%81%d9%84%d8%b4-%d9%85%d9%85%d9%88%d8%b1%db%8c-%d8%a7%db%8c-%d8%af%db%8c%d8%aa%d8%a7-%d9%85%d8%af%d9%84-uv220-%d8%b8%d8%b1%d9%81%db%8c%d8%aa-16-%da%af%db%8c%da%af%d8%a7%d8%a8%d8%a7%db%8c%d8%aa", "https://www.digikala.com/product/dkp-408859/%d9%81%d9%84%d8%b4-%d9%85%d9%85%d9%88%d8%b1%db%8c-%d8%a7%db%8c-%d8%af%db%8c%d8%aa%d8%a7-%d9%85%d8%af%d9%84-uv230-%d8%b8%d8%b1%d9%81%db%8c%d8%aa-16-%da%af%db%8c%da%af%d8%a7%d8%a8%d8%a7%db%8c%d8%aa", "https://www.digikala.com/product/dkp-811097/%d9%81%d9%84%d8%b4-%d9%85%d9%85%d9%88%d8%b1%db%8c-%d9%88%db%8c%da%a9%d9%88-%d9%85%d9%86-%d9%85%d8%af%d9%84-vc223-%d8%b8%d8%b1%d9%81%db%8c%d8%aa-16-%da%af%db%8c%da%af%d8%a7%d8%a8%d8%a7%db%8c%d8%aa"]}