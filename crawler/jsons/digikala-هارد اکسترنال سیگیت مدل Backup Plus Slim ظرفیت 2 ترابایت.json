{"title": "هارد اکسترنال سیگیت مدل Backup Plus Slim ظرفیت 2 ترابایت", "url": "/product/dkp-32256/%d9%87%d8%a7%d8%b1%d8%af-%d8%a7%da%a9%d8%b3%d8%aa%d8%b1%d9%86%d8%a7%d9%84-%d8%b3%db%8c%da%af%db%8c%d8%aa-%d9%85%d8%af%d9%84-backup-plus-slim-%d8%b8%d8%b1%d9%81%db%8c%d8%aa-2-%d8%aa%d8%b1%d8%a7%d8%a8%d8%a7%db%8c%d8%aa", "category": "تجهیزات ذخیره‌سازی اطلاعات", "expert_summary": "«Backup Plus Slim» یک هارددیسک خوش‌ساخت و باریک است که توسط کمپانی مشهور و خوش‌نام سیگیت (Seagate) در نیمه‌ی اول سال 2013، ساخته و روانه‌ی بازار شد. کمپانی سیگیت در زمینه‌ی طراحی و تولید هارددیسک پیشروست. هارددیسک Seagate Backup Plus Slim نسخه‌ی جدیدتر Seagate Backup Plus است که باریک‌تر و سبک‌تر شده است. هارددیسک Seagate Backup Plus Slim با ضخامتی در حدود 12 میلی‌متر یکی از باریک‌ترین هارددیسک‌های بازار است. بک‌آپ پلاس اسلیم از طریق رابط USB 3.0 به دستگاه موردنظر شما متصل می‌شود و از طریق همین رابط، وظیفه‌ی تأمین انرژی و جابه‌جایی اطلاعات را بر عهده دارد؛ این محصول علاوه‌بر باریک‌بودن، سریع هم است و در مقایسه با مدل‌های مشابه، اگر سریع‌ترین نباشد، حتماً جزو پرسرعت‌هاست. ناگفته نماند که این هارددیسک از رابط USB 2.0 هم پشتیبانی می‌کند. این هارددیسک برای گرفتن بک‌آپ از اطلاعات، از نرم‌افزاری بسیار ساده بهره می‌برد. از دیگر ویژگی‌های این هارددیسک می‌توان به قابلیت ذخیره‌ی عکس‌های شبکه‌های اجتماعی به‌صورت خودکار و به اشتراک‌گذاشتن عکس‌ها و ویدئوهای شبکه‌های اجتماعی تنها با یک کلیک و قابلیت گرفتن بک‌آپ‌ از طریق تلفن همراه اشاره کرد؛ بنابراین شما می‌توانید با استفاده از این هارد، علاوه‌بر تهیه‌ی نسخه‌ی پشتیبان از داده‌ها و فایل‌های خود، یک کپی از عکس‌ها و محتوای ذخیره‌شده روی شبکه‌های اجتماعی هم تهیه کنید. بدنه‌ی این هارددیسک از جنس آلومینیوم و بسیار خوش‌ساخت است و در چهار رنگ مشکی، نقره‌ای، قرمز و آبی در دسترس شماست. درکل Seagate Backup Plus Slim یک هارددیسک مطمئن، سریع، باریک و سبک‌وزن و گزینه‌ای مناسب برای نگهداری فایل‌ها و گرفتن نسخه‌ی پشتیبان یا بک‌آپ‌ است و با توجه به ظرفیت 2ترابایتی‌اش، سرعت مناسبی را هم جهت انتقال اطلاعات، در اختیار شما می‌گذارد و همین ویژگی‌ها باعث شده از محبوبیت زیادی در میان کاربران برخوردار شود.", "expert_rating": [{"criteria": "سرعت انتقال اطلاعات", "rating": "خوب"}, {"criteria": "کیفیت ساخت", "rating": "عالی"}, {"criteria": "امکانات و قابلیت‌ها", "rating": "معمولی"}, {"criteria": "طراحی و ظاهر", "rating": "خوب"}, {"criteria": "ارزش خرید در برابر قیمت", "rating": "خوب"}], "related_product": ["https://www.digikala.com/product/dkp-24812/%d9%87%d8%a7%d8%b1%d8%af-%d8%a7%da%a9%d8%b3%d8%aa%d8%b1%d9%86%d8%a7%d9%84-%d9%88%d8%b3%d8%aa%d8%b1%d9%86-%d8%af%db%8c%d8%ac%db%8c%d8%aa%d8%a7%d9%84-%d9%85%d8%af%d9%84-elements-%d8%b8%d8%b1%d9%81%db%8c%d8%aa-2-%d8%aa%d8%b1%d8%a7%d8%a8%d8%a7%db%8c%d8%aa", "https://www.digikala.com/product/dkp-34747/%d9%87%d8%a7%d8%b1%d8%af-%d8%a7%da%a9%d8%b3%d8%aa%d8%b1%d9%86%d8%a7%d9%84-silicon-power-%d9%85%d8%af%d9%84-armor-a80-%d8%b8%d8%b1%d9%81%db%8c%d8%aa-2-%d8%aa%d8%b1%d8%a7%d8%a8%d8%a7%db%8c%d8%aa", "https://www.digikala.com/product/dkp-407865/%d9%87%d8%a7%d8%b1%d8%af%d8%af%db%8c%d8%b3%da%a9-%d8%a7%da%a9%d8%b3%d8%aa%d8%b1%d9%86%d8%a7%d9%84-adata-%d9%85%d8%af%d9%84-hv620s-%d8%b8%d8%b1%d9%81%db%8c%d8%aa-2-%d8%aa%d8%b1%d8%a7%d8%a8%d8%a7%db%8c%d8%aa", "https://www.digikala.com/product/dkp-94230/%d9%87%d8%a7%d8%b1%d8%af-%d8%a7%da%a9%d8%b3%d8%aa%d8%b1%d9%86%d8%a7%d9%84-%d8%a7%db%8c-%d8%af%db%8c%d8%aa%d8%a7-%d9%85%d8%af%d9%84-hd720-%d8%b8%d8%b1%d9%81%db%8c%d8%aa-2-%d8%aa%d8%b1%d8%a7%d8%a8%d8%a7%db%8c%d8%aa", "https://www.digikala.com/product/dkp-15050/%d9%87%d8%a7%d8%b1%d8%af-%d8%a7%da%a9%d8%b3%d8%aa%d8%b1%d9%86%d8%a7%d9%84-%d8%b3%db%8c%d9%84%db%8c%da%a9%d9%88%d9%86-%d9%be%d8%a7%d9%88%d8%b1-%d9%85%d8%af%d9%84-armor-a80-%d8%b8%d8%b1%d9%81%db%8c%d8%aa-1-%d8%aa%d8%b1%d8%a7%d8%a8%d8%a7%db%8c%d8%aa"]}