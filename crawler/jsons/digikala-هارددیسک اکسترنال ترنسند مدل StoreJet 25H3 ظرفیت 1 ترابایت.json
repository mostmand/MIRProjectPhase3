{"title": "هارددیسک اکسترنال ترنسند مدل StoreJet 25H3 ظرفیت 1 ترابایت", "url": "/product/dkp-138040/%d9%87%d8%a7%d8%b1%d8%af%d8%af%db%8c%d8%b3%da%a9-%d8%a7%da%a9%d8%b3%d8%aa%d8%b1%d9%86%d8%a7%d9%84-%d8%aa%d8%b1%d9%86%d8%b3%d9%86%d8%af-%d9%85%d8%af%d9%84-storejet-25h3-%d8%b8%d8%b1%d9%81%db%8c%d8%aa-1-%d8%aa%d8%b1%d8%a7%d8%a8%d8%a7%db%8c%d8%aa", "category": "تجهیزات ذخیره‌سازی اطلاعات", "expert_summary": "هارددیسک «StoreJet 25H3» یک محصول قابل حمل بوده که توسط برند «ترنسند» (Transcend) تولید شده‌ است.StoreJet 25H3 برای بکاپ‌گیری، ذخیره‌سازی و انتقال فایل‌های حجیم مناسب است و ظاهر جذابی دارد که آن‌ را به هارددیسکی دوست‌داشتنی تبدیل کرده ‌است. StoreJet 25H3 در دو رنگ آبی و بنفش تولید شده و با نسخه‌های مختلف سیستم‌عامل ویندوز، مکینتاش و لینوکس سازگار است؛ بنابراین می‌توانید در کامپیوترهای مختلف از آن استفاده کنید. در این محصول از پورت SuperSpeed USB 3.0 استفاده شده که سه برابر از USB 2.0 سریع‌تر است و به لطف پهنای باند زیاد این رابط، انتقال فایل سریع‌تر و ساده‌تر انجام می‌شود. این پورت با نسخه‌ی قدیمی‌تر USB 2.0 هم سازگار است. مزیت اصلی هاردهای اکسترنال قابل حمل،نیاز نداشتن به آداپتور برق مجزاست و StoreJet 25H3 هم در این گروه قرار می‌گیرد. برق این دستگاه مستقیما به وسیله‌ی پورت USB تامین می‌شود و به محض اتصال به کامپیوتر قابل استفاده است. برای هارددیسک، یک حالت ذخیره‌ی انرژی در نظر گرفته شده ‌است که پس از گذشت 10 دقیقه از بی‌ استفاده ماندن هارددیسک فعال می‌شود و هارد را به حالت Sleep می‌برد تا در برق مصرفی صرفه‌جویی شود و عمر دستگاه هم بیشتر شود. بدنه‌ی هارددیسک StoreJet 25H3 ضدضربه بوده و در آن از سه لایه پوشش محافظ استفاده شده ‌است. پوشش بیرونی ضدلغزش است، لایه‌ی دوم از جنس پلاستیک سخت ساخته شده تا ضربه‌ها را جذب کند و لایه‌ی سوم نقش دمپر یا جذب‌کننده‌ی شوک را ایفا می‌کند. روی بدنه‌، یک دکمه برای بکاپ‌گیری تعبیه شده‌ است که تنها با فشردن آن می‌توان از اطلاعات بکاپ گرفت. این دکمه برای یکسان‌سازی (Sync) فایل‌های درون کامپیوتر و هارددیسک هم کاربرد پیدا می‌کند و این عمل به واسطه‌ی نرم‌افزار Transcend Elite انجام می‌شود. نرم‌افزار Transcend Elite علاوه‌بر مدیریت فایل، امکان رمزگذاری 256 بیتی AES را هم به کاربر می‌دهد. با رمزگذاری روی داده‌ها می‌توانید دسترسی سایرین به داده‌های شخصی‌تان را محدود کنید تا تنها خودتان بتوانید از فایل‌هایتان استفاده کنید. دکمه‌ی بکاپ را می‌توان برای وصل‌کردن مجدد هارددیسکی که به صورت نرم‌افزاری Eject شده‌ است استفاده کرد.", "expert_rating": [{"criteria": "سرعت انتقال اطلاعات", "rating": "معمولی"}, {"criteria": "کیفیت ساخت", "rating": "خوب"}, {"criteria": "امکانات و قابلیت‌ها", "rating": "خوب"}, {"criteria": "طراحی و ظاهر", "rating": "خوب"}, {"criteria": "ارزش خرید در برابر قیمت", "rating": "خوب"}], "related_product": ["https://www.digikala.com/product/dkp-205464/%d9%87%d8%a7%d8%b1%d8%af%d8%af%db%8c%d8%b3%da%a9-%d8%a7%da%a9%d8%b3%d8%aa%d8%b1%d9%86%d8%a7%d9%84-%d8%aa%d8%b1%d9%86%d8%b3%d9%86%d8%af-%d9%85%d8%af%d9%84-storejet-25c3n-%d8%b8%d8%b1%d9%81%db%8c%d8%aa-1-%d8%aa%d8%b1%d8%a7%d8%a8%d8%a7%db%8c%d8%aa", "https://www.digikala.com/product/dkp-568517/%d9%87%d8%a7%d8%b1%d8%af-%d8%a7%da%a9%d8%b3%d8%aa%d8%b1%d9%86%d8%a7%d9%84-%d8%aa%d8%b1%d9%86%d8%b3%d9%86%d8%af-%d9%85%d8%af%d9%84-storejet-25m3g-slim-%d8%b8%d8%b1%d9%81%db%8c%d8%aa-1-%d8%aa%d8%b1%d8%a7%d8%a8%d8%a7%db%8c%d8%aa", "https://www.digikala.com/product/dkp-529916/%d9%87%d8%a7%d8%b1%d8%af-%d8%a7%da%a9%d8%b3%d8%aa%d8%b1%d9%86%d8%a7%d9%84-%d8%aa%d8%b1%d9%86%d8%b3%d9%86%d8%af-%d9%85%d8%af%d9%84-storejet-25m3s-slim-%d8%b8%d8%b1%d9%81%db%8c%d8%aa-1-%d8%aa%d8%b1%d8%a7%d8%a8%d8%a7%db%8c%d8%aa", "https://www.digikala.com/product/dkp-190190/%d9%87%d8%a7%d8%b1%d8%af%d8%af%db%8c%d8%b3%da%a9-%d8%a7%da%a9%d8%b3%d8%aa%d8%b1%d9%86%d8%a7%d9%84-%d8%aa%d8%b1%d9%86%d8%b3%d9%86%d8%af-%d9%85%d8%af%d9%84-storejet-25h3-%d8%b8%d8%b1%d9%81%db%8c%d8%aa-4-%d8%aa%d8%b1%d8%a7%d8%a8%d8%a7%db%8c%d8%aa", "https://www.digikala.com/product/dkp-159711/%d9%87%d8%a7%d8%b1%d8%af%d8%af%db%8c%d8%b3%da%a9-%d8%a7%da%a9%d8%b3%d8%aa%d8%b1%d9%86%d8%a7%d9%84-adata-%d9%85%d8%af%d9%84-hd700-%d8%b8%d8%b1%d9%81%db%8c%d8%aa-1-%d8%aa%d8%b1%d8%a7%d8%a8%d8%a7%db%8c%d8%aa"]}