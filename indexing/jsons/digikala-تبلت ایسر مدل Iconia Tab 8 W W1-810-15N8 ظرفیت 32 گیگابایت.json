{"title": "تبلت ایسر مدل Iconia Tab 8 W W1-810-15N8 ظرفیت 32 گیگابایت", "url": "/product/dkp-120430/%d8%aa%d8%a8%d9%84%d8%aa-%d8%a7%db%8c%d8%b3%d8%b1-%d9%85%d8%af%d9%84-iconia-tab-8-w-w1-810-15n8-%d8%b8%d8%b1%d9%81%db%8c%d8%aa-32-%da%af%db%8c%da%af%d8%a7%d8%a8%d8%a7%db%8c%d8%aa", "category": "تبلت", "expert_summary": "در چند سال گذشته، تولید تبلت‌های 8 اینچی ویندوزی رشد فوق‌العاده‌ای داشته است. این محصولات به دلیل اندازه‌ی کوچک نمایشگر و جابجایی راحت شدیدا مورد استقبال بسیاری از کاربران قرار گرفته‌اند. در این بین تبلت‌هایی که مشخصات سخت‌افزاری بهتر و قیمت مقرون‌به‌صرفه‌تری دارند نیز شانس بیشتری برای حاکمیت تبلت‌های میان‌رده‌ی ویندوزی خواهند داشت. حال ایسر با تولید و عرضه‌ی تبلت «Iconia Tab 8 W W1-810» در اندیشه‌ی تسخیر بازار تبلت‌های اقتصادی ویندوزی به سر می‌برد. آیکانیا تب 8 یکی از تبلت‌های میان‌رده و خوش‌قیمت ویندوزی بازار است. این محصول با نمایشگر درخشان و سخت‌افزار قابل‌قبول می‌تواند تجربه‌ی خوبی از نسخه‌ی کامل ویندوز 8.1 را در اختیارتان قرار دهد. طراحی این تبلت بسیار شبیه به هم‌رده‌ها و رقیبان خود است. قاب پشتی آن از جنس پلاستیک است و دارای بافت است. در قاب جلویی این تبلت، نمایشگر 8 اینچی با دقت 800 × 1280 پیکسل به چشم می‌خورد. این نمایشگر به دلیل بهره‌مندی از فناوری IPS، زوایای دید مطلوبی دارد. ایسر برای پایین آوردن قیمت این محصول، به‌ناچار از سخت‌افزار میان‌رده اما توانمندی به کار برده است. قلب تپنده‌ی آیکانیا تب 8 را تراشه‌ی اینتل اتم مدل Z3735G تشکیل می‌دهد که در خود یک پردازنده‌ی چهار هسته‌ای با سرعت 1.3 گیگاهرتز و رم یک گیگابایتی می‌بیند. از دیگر مشخصات این تبلت می‌توان به دو جفت دوربین 2 مگاپیکسلی، یکی بر قاب پشتی و دیگری بر بالای نمایشگر و باتری لیتیوم پلیمری با ظرفیت 4600 میلی‌آمپر ساعت اشاره کرد. درمجموع اگر به دنبال تبلتی هستید که با آن به انجام کارهای اساسی با سیستم‌عامل ویندوز 8.1 در نمایشگر کوچک 8 اینچی بپردازید، تبلت آیکانیا تب 8 با قیمت مناسبی که دارد می‌تواند انتخاب مناسبی برای‌تان باشد.", "expert_rating": [{"criteria": "ارزش خرید به نسبت قیمت", "rating": "معمولی"}, {"criteria": "طراحی و ظاهر", "rating": "معمولی"}, {"criteria": "امکانات و قابلیت ها", "rating": "معمولی"}, {"criteria": "سهولت استفاده", "rating": "معمولی"}, {"criteria": "کیفیت ساخت", "rating": "معمولی"}, {"criteria": "نوآوری", "rating": "خیلی بد"}], "related_product": ["https://www.digikala.com/product/dkp-42579/%d8%aa%d8%a8%d9%84%d8%aa-%d8%a7%db%8c%d8%b3%d8%b1-iconia-tab-7-a1-713-hd-%d8%b8%d8%b1%d9%81%db%8c%d8%aa-16-%da%af%db%8c%da%af%d8%a7%d8%a8%d8%a7%db%8c%d8%aa", "https://www.digikala.com/product/dkp-90283/%d8%aa%d8%a8%d9%84%d8%aa-%d8%a7%da%a9%d8%b3%d9%88%db%8c%da%98%d9%86-%d9%85%d8%af%d9%84-h80-xs8070gc", "https://www.digikala.com/product/dkp-782415/%d8%aa%d8%a8%d9%84%d8%aa-%d8%a2%db%8c%d9%84%d8%a7%db%8c%d9%81-%d9%85%d8%af%d9%84-wtab-805-octavia-%d8%aa%da%a9-%d8%b3%db%8c%d9%85-%da%a9%d8%a7%d8%b1%d8%aa-%d8%b8%d8%b1%d9%81%db%8c%d8%aa-16-%da%af%db%8c%da%af%d8%a7%d8%a8%d8%a7%db%8c%d8%aa", "https://www.digikala.com/product/dkp-873353/%d8%aa%d8%a8%d9%84%d8%aa-%d9%86%d8%a7%d8%b1%d8%aa%d8%a8-%d9%85%d8%af%d9%84-nt742-%d8%af%d9%88-%d8%b3%db%8c%d9%85-%da%a9%d8%a7%d8%b1%d8%aa-%d8%b8%d8%b1%d9%81%db%8c%d8%aa-16-%da%af%db%8c%da%af%d8%a7%d8%a8%d8%a7%db%8c%d8%aa", "https://www.digikala.com/product/dkp-221321/%d8%aa%d8%a8%d9%84%d8%aa-%d9%88%db%8c%da%a9%db%8c%d9%be%d8%af-%d9%85%d8%af%d9%84-7-%d8%b8%d8%b1%d9%81%db%8c%d8%aa-16-%da%af%db%8c%da%af%d8%a7%d8%a8%d8%a7%db%8c%d8%aa"]}