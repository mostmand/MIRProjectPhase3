{"title": "تبلت سامسونگ مدل Galaxy Tab A SM-T285 4G سال 2016 ظرفیت 8 گیگابایت", "url": "/product/dkp-137816/%d8%aa%d8%a8%d9%84%d8%aa-%d8%b3%d8%a7%d9%85%d8%b3%d9%88%d9%86%da%af-%d9%85%d8%af%d9%84-galaxy-tab-a-sm-t285-4g-%d8%b3%d8%a7%d9%84-2016-%d8%b8%d8%b1%d9%81%db%8c%d8%aa-8-%da%af%db%8c%da%af%d8%a7%d8%a8%d8%a7%db%8c%d8%aa", "category": "تبلت", "expert_summary": "«سامسونگ» به‌عنوان یکی از نقش‌آفرینان مهم در دنیای تبلت‌ها با معرفی نسل دوم تبلت‌های گلکسی تب A قصد دارد سهم ویژه‌ای از بازار تبلت‌های میان‌رده و ارزان‌قیمت داشته باشد. اگر به خاطر داشته باشید، نسل نخست از تبلت‌های گلکسی A در دو اندازه‌ی نمایشگر 8 و 9.6 اینچی تولید شدند و سامسونگ به نوعی در سال 2015 میلادی، از بازار تبلت‌های کوچک 7اینچی چشم‌پوشی کرد. حال این شرکت کره‌ای پس از دو سال فاصله‌گرفتن از تبلت‌های 7اینچی و با پی‌بردن به اهمیت و محبوبیت زیاد این نوع تبلت‌ها، با یک تبلت 7اینچی به نام «گلکسی تبA » مدل «2016» مجددا وارد این بازار شده است. با یک نگاه کلی به مشخصات این تبلت درمی‌یابیم که این محصول جز در اندازه‌ی نمایشگر، تفاوت زیادی نسبت به نسل قبل خود نکرده است. طراحی این محصول نسبت به گلکسی تب A نسخه‌ی 8اینچی تغییر زیادی نداشته و از همان بدنه‌ی پلاستیکی بهره می‌برد؛ اما سامسونگ ضخامت این محصول را اندکی افزایش داده و به 8.7 میلی‌متر رسانده است؛ همچنین این تبلت 283 گرم وزن دارد. همان‌طورکه قبل‌تر گفتیم، این تبلت به یک نمایشگر کوچک 7اینچی مجهز است و دقت تصویر 800×1280 پیکسل و فشردگی پیکسلی 215.63ppi را ارائه می‌دهد. سخت‌افزار این میان‌رده را پردازنده‌ی چهار هسته‌ای Cortex –A7 تشکیل می‌دهد که می‌تواند با حداکثر سرعت 1.5 گیگاهرتز دستورات را پردازش کند. همچنین یک رم 1.5 گیگابایتی از نوع DDR3 این مجموعه‌ی سخت‌افزاری را همراهی می‌کند. این نسخه از گلکسی تب A 2016 دارای هشت گیگابایت حافظه‌ی داخلی است که این مقدار حافظه به‌وسیله‌ی کارت حافظه‌ی microSD قابل افزایش است. از مهم‌ترین راه‌های ارتباطی در این تبلت می‌توان به پشتیبانی از شبکه‌های مخابراتی 3G و 4G، وای فای 802.11b/g/n، بلوتوث نسخه‌ی 4.0 و GPS اشاره کرد. از لحاظ سیستم‌عاملی، اندروید نسخه‌ی 5.1 موسوم به لالی‌پاپ به همراه رابط‌کاربری آشنای تاچ‌ویز (TouchWiz) در این تبلت اجرا می‌شوند؛ همچنین سامسونگ در دوربین‌های این محصول از یک حسگر 5 مگاپیکسلی بر قاب پشتی و یک حسگر 2 مگاپیکسلی بر قاب جلویی این تبلت استفاده کرده است. درنهایت لازم می‌دانیم به شارژدهی این تبلت اشاره کنیم. استفاده از یک باتری 4000 میلی‌آمپرساعتی برای این دستگاه کاملا کافی به نظر می‌رسد و به‌راحتی می‌تواند پاسخگوی یک روز کاری‌تان باشد.", "expert_rating": [{"criteria": "ارزش خرید به نسبت قیمت", "rating": "معمولی"}, {"criteria": "طراحی و ظاهر", "rating": "بد"}, {"criteria": "امکانات و قابلیت ها", "rating": "معمولی"}, {"criteria": "سهولت استفاده", "rating": "معمولی"}, {"criteria": "کیفیت ساخت", "rating": "بد"}, {"criteria": "نوآوری", "rating": "خیلی بد"}], "related_product": ["https://www.digikala.com/product/dkp-173097/%d8%aa%d8%a8%d9%84%d8%aa-%d8%a7%db%8c%d8%b3%d9%88%d8%b3-%d9%85%d8%af%d9%84-zenpad-80-z380knl-4g-%d8%b8%d8%b1%d9%81%db%8c%d8%aa-16-%da%af%db%8c%da%af%d8%a7%d8%a8%d8%a7%db%8c%d8%aa", "https://www.digikala.com/product/dkp-85128/%d8%aa%d8%a8%d9%84%d8%aa-%d8%b3%d8%a7%d9%85%d8%b3%d9%88%d9%86%da%af-%d9%85%d8%af%d9%84-galaxy-tab-e-96-3g-sm-t561-%d8%b8%d8%b1%d9%81%db%8c%d8%aa-8-%da%af%db%8c%da%af%d8%a7%d8%a8%d8%a7%db%8c%d8%aa", "https://www.digikala.com/product/dkp-133744/%d8%aa%d8%a8%d9%84%d8%aa-%d8%b3%d8%a7%d9%85%d8%b3%d9%88%d9%86%da%af-%d9%85%d8%af%d9%84-galaxy-tab-a-80-lte-%d8%a8%d9%87-%d9%87%d9%85%d8%b1%d8%a7%d9%87-%d9%82%d9%84%d9%85-s-pen-%d8%b8%d8%b1%d9%81%db%8c%d8%aa-16-%da%af%db%8c%da%af%d8%a7%d8%a8%d8%a7%db%8c%d8%aa", "https://www.digikala.com/product/dkp-198647/%d8%aa%d8%a8%d9%84%d8%aa-%d8%b3%d8%a7%d9%85%d8%b3%d9%88%d9%86%da%af-%d9%85%d8%af%d9%84-galaxy-tab-a-101-2016-4g-%d8%b8%d8%b1%d9%81%db%8c%d8%aa-16-%da%af%db%8c%da%af%d8%a7%d8%a8%d8%a7%db%8c%d8%aa-%d8%a8%d9%87-%d9%87%d9%85%d8%b1%d8%a7%d9%87-s-pen", "https://www.digikala.com/product/dkp-129856/%d8%aa%d8%a8%d9%84%d8%aa-%d9%84%d9%86%d9%88%d9%88-%d9%85%d8%af%d9%84-tab-3-8-%d8%b8%d8%b1%d9%81%db%8c%d8%aa-16-%da%af%db%8c%da%af%d8%a7%d8%a8%d8%a7%db%8c%d8%aa"]}