{"title": "تبلت لنوو مدل IdeaPad Miix 310 ظرفیت 64 گیگابایت", "url": "/product/dkp-161327/%d8%aa%d8%a8%d9%84%d8%aa-%d9%84%d9%86%d9%88%d9%88-%d9%85%d8%af%d9%84-ideapad-miix-310-%d8%b8%d8%b1%d9%81%db%8c%d8%aa-64-%da%af%db%8c%da%af%d8%a7%d8%a8%d8%a7%db%8c%d8%aa", "category": "تبلت", "expert_summary": "تبلت‌های هیبریدی دستگاه‌هایی هستند که علاوه‌بر حالت معمول یک تبلت، می‌توان با اتصال کیبورد، شبیه به یک لپ‌تاپ کوچک هم از آن‌ها استفاده کرد؛ به همین دلیل برای افرادی که به هر دوی این نوع کالاها به‌صورت هم‌زمان نیاز دارند، انتخاب بسیار خوبی به‌شمار می‌رود. تبلت «لنوو» مدل «IdeaPad Miix 310» یکی از همین تبلت‌های هیبریدی است که از امکانات و قابلیت‌های خوبی برخوردار است و ارزش خرید بالایی دارد. این تبلت 10.1 اینچی ابعاد حدودا 25 در 17سانتی‌متری با ضخامت کمتر از یک سانتی‌متر با وزن 580گرمی دارد که با وجود اندازه‌ی نسبتا بزرگ صفحه‌نمایش، جابه‌جایی آن در یک کیف دستی کار مشکلی نیست. البته پس از اتصال کیبورد، ضخامت دستگاه به 2 سانتی‌متر و وزن آن هم به یک کیلو و 100 گرم افزایش پیدا می‌کند. صفحه‌نمایش Miix 310 از نوع LED IPS با کیفیت 1280 در 800 پیکسل است که شفافیت و روشنایی متوسطی دارد و نمی‌توان آن را جزو قوت‌های تبلت محسوب کرد. روی این تبلت، دو دوربین وجود دارد که دوربین اصلی 5 مگاپیکسل و دوربین جلو برابر با 2 مگاپیکسل است که البته هیچ‌کدام برای عکاسی حرفه‌ای، کیفیت کافی ندارند و برای برقراری تماس‌های تصویری یا عکس‌برداری ساده می‌توان روی آن‌ها حساب باز کرد. در پیکره‌بندی این تبلت، از پردازنده‌ی چهارهسته‌ای 64بیتی Atom X5-Z8350 اینتل در کنار 4 گیگابایت رم و 64 گیگابایت حافظه‌ی داخلی استفاده شده است که به‌واسطه‌ی قابلیت پشتیبانی از کارت‌های حافظه‌ی جانبی MicroSD می‌توان آن را افزایش داد. در کنار این قطعات سخت‌افزاری، یک باتری 33 وات‌ساعتی قرار گرفته است که در شرایط استاندارد تماشای ویدیو، تا 10 ساعت تبلت را روشن نگه می‌دارد که در مقایسه با بسیاری از محصولات هم‌رده، کارایی خوبی است. از نظر شبکه‌های ارتباطی، Miix 310 در دو مدل WiFi و 4G عرضه می‌شود که البته مدل 4G آن امکان مکالمه ندارد و تنها برای اتصال به شبکه‌ی اینترنت می‌توان از آن استفاده کرد. از دیگر راه‌های ارتباطی این محصول هم می‌توان به A-GPS یا موقعیت مکان‌یابی در نسخه‌ی 4G و بلوتوث نسخه‌ی 4.0 برای هر دو مدل اشاره کرد. روی لبه‌ی این تبلت علاوه‌بر کلیدهای روشن/ خاموش و کنترل صدا، شاهد یک پورت Micro HDMI ،Micro USB و جک 3.5میلی‌متری اتصال هدفون هستیم. روی کیبورد هم دو پورت USB 2.0 در اندازه‌ی استاندارد وجود دارد که می‌تواند برای اتصال USB Flash بسیار کاربردی باشد. درمجموع اگر برای انجام انواع امور معمول روزمره‌ی خود به یک تبلت هیبریدی ویندوزی با قیمت مناسب نیاز دارید، Miix 310 می‌تواند یکی از انتخاب‌های مناسب به‌شمار رود.", "expert_rating": [{"criteria": "ارزش خرید به نسبت قیمت", "rating": "معمولی"}, {"criteria": "طراحی و ظاهر", "rating": "معمولی"}, {"criteria": "امکانات و قابلیت ها", "rating": "خوب"}, {"criteria": "سهولت استفاده", "rating": "معمولی"}, {"criteria": "کیفیت ساخت", "rating": "معمولی"}, {"criteria": "نوآوری", "rating": "خیلی بد"}], "related_product": ["https://www.digikala.com/product/dkp-360845/%d8%aa%d8%a8%d9%84%d8%aa-%d8%a7%db%8c%d8%b3%d8%b1-%d9%85%d8%af%d9%84-one-10-s1003-1941-%d8%b8%d8%b1%d9%81%db%8c%d8%aa-64-%da%af%db%8c%da%af%d8%a7%d8%a8%d8%a7%db%8c%d8%aa", "https://www.digikala.com/product/dkp-305855/%d8%aa%d8%a8%d9%84%d8%aa-%d9%84%d9%86%d9%88%d9%88-%d9%85%d8%af%d9%84-ideapad-miix-320-%d8%b8%d8%b1%d9%81%db%8c%d8%aa-64-%da%af%db%8c%da%af%d8%a7%d8%a8%d8%a7%db%8c%d8%aa", "https://www.digikala.com/product/dkp-251733/%d8%aa%d8%a8%d9%84%d8%aa-%d9%84%d9%86%d9%88%d9%88-%d9%85%d8%af%d9%84-yoga-book-with-windows-wifi-%d8%b8%d8%b1%d9%81%db%8c%d8%aa-64-%da%af%db%8c%da%af%d8%a7%d8%a8%d8%a7%db%8c%d8%aa", "https://www.digikala.com/product/dkp-494128/%d8%aa%d8%a8%d9%84%d8%aa-%d8%a7%db%8c%d8%b3%d8%b1-%d9%85%d8%af%d9%84-one-10-s1003-133l-%d8%b8%d8%b1%d9%81%db%8c%d8%aa-64-%da%af%db%8c%da%af%d8%a7%d8%a8%d8%a7%db%8c%d8%aa", "https://www.digikala.com/product/dkp-128853/%d8%aa%d8%a8%d9%84%d8%aa-%d8%a2%d9%84%da%a9%d8%a7%d8%aa%d9%84-%d9%85%d8%af%d9%84-plus-10-%d8%b8%d8%b1%d9%81%db%8c%d8%aa-32-%da%af%db%8c%da%af%d8%a7%d8%a8%d8%a7%db%8c%d8%aa"]}