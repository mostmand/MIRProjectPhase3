{"title": "تبلت لنوو مدل Tab 3 Plus LTE YT-X703L ظرفیت 32 گیگابایت", "url": "/product/dkp-279615/%d8%aa%d8%a8%d9%84%d8%aa-%d9%84%d9%86%d9%88%d9%88-%d9%85%d8%af%d9%84-tab-3-plus-lte-yt-x703l-%d8%b8%d8%b1%d9%81%db%8c%d8%aa-32-%da%af%db%8c%da%af%d8%a7%d8%a8%d8%a7%db%8c%d8%aa", "category": "تبلت", "expert_summary": "بهترین و مرغوب‌ترین تبلت‌های شرکت لنوو، خانواده‌ی یوگا است. این محصولات غیر از سخت‌افزار بسیار قدرتمندی که دارند، دارای ویژگی‌های جذابی هستند که آن‌ها را از سایر تبلت‌های بازار متمایز می‌کند. یکی از ویژگی‌های منحصربه‌فرد این تبلت، بخش استوانه‌ای آن است. این بخش از تبلت‌های یوگای لنوو به کاربر کمک می‌کند تا دستگاه را در حالت‌های مختلف استفاده کند؛ همچنین دردست‌گرفتن (گریپ) آن بسیار راحت است. غیر از بخش استوانه‌ای، پایه‌ی نگه‌دارنده دیگر خصوصیتی است که خانواده‌ی یوگا را از سایر اندرویدی‌های بازار متمایز کرده است. ممکن است کاربرانی پیدا شوند که به این ویژگی‌ها و امکانات تبلت‌های یوگا علاقه‌ی زیادی داشته باشند؛ ولی حاضر نباشند بابت آن هزینه‌ی زیادی کنند یا وجود چنین سخت‌افزار قدرتمندی چندان به کارشان نمی‌آید. در این صورت تبلت «یوگا تب 3 پلاس» بهترین انتخاب برای این افراد به‌حساب می‌آید.  دیگر تفاوت برجسته‌ی این دو تبلت به سخت‌افزار آن مربوط می‌شود. لنوو برای ‌قدرتمندکردن این تبلت، از سخت‌افزار بالارده‌ای در آن استفاده کرده است. این تبلت به تراشه‌ی شرکت کوالکام مدل اسنپدراگون 652 به همراه پردازنده‌ی چهارهسته‌ای Cortex-A72 و پردازنده‌ی چهارهسته‌ای Cortex-A53 مجهز شده است؛ علاوه‌براین یک رم سه گیگابایتی از نوع DDR3 این مجموعه‌ی سخت‌افزاری را همراهی می‌کند که کاملا مناسب به نظر می‌رسد و در هنگام اجرای چند برنامه به‌طور هم‌زمان، هیچ مشکلی را برای کاربران به وجود نمی‌آورد. این تبلت ‌لنوو در  اندازه‌ی  10.1 اینچی تولید شده که  از دقت تصویر 1600 × 2560 پیکسل و نسبت تصویر 16 به 10 بهره می‌برند. لنوو در مورد دوربین‌های تبلت یوگا تب 3 پلاس ابتکار جالبی به کار برده است. این تبلت به یک حسگر 13 مگاپیکسلی مجهز شده است؛ دوربین سلفی هم کیفیت 5 مگاپیکسلی دارد. این دوربین فاقد فلش LED است و می‌تواند با حداکثر کیفیت HD فیلم‌برداری کند. از راه‌های ارتباطی مهم در این تبلت می‌توان به وای فای، بلوتوث نسخه‌ی 4.0 و GPS اشاره کرد؛ همچنین این مدل از تبلت یوگا تب 3 پلاس دارای شیار سیم‌کارت است و از شبکه‌های 3G و 4G پشتیبانی می‌کند. آخرین ویژگی شگفت‌انگیز تبلت یوگا تب 3 پلاس به میزان شارژدهی آن مربوط است. این دستگاه به یک باتری لیتیوم پلیمری با ظرفیت 9300 میلی‌آمپر ساعت مجهز است که توسط کاربر قابل‌تعویض نیست. تب 3 پلاس می‌تواند در حالت مکالمه تا 18 ساعت شارژ نگه‌دارد.", "expert_rating": [{"criteria": "ارزش خرید به نسبت قیمت", "rating": "خوب"}, {"criteria": "طراحی و ظاهر", "rating": "خوب"}, {"criteria": "امکانات و قابلیت ها", "rating": "خوب"}, {"criteria": "سهولت استفاده", "rating": "خوب"}, {"criteria": "کیفیت ساخت", "rating": "خوب"}, {"criteria": "نوآوری", "rating": "معمولی"}], "related_product": ["https://www.digikala.com/product/dkp-185345/%d8%aa%d8%a8%d9%84%d8%aa-%d9%84%d9%86%d9%88%d9%88-%d9%85%d8%af%d9%84-yoga-book-with-android-%d8%b8%d8%b1%d9%81%db%8c%d8%aa-64-%da%af%db%8c%da%af%d8%a7%d8%a8%d8%a7%db%8c%d8%aa", "https://www.digikala.com/product/dkp-96191/%d8%aa%d8%a8%d9%84%d8%aa-%d9%84%d9%86%d9%88%d9%88-%d9%85%d8%af%d9%84-yoga-tab-3-pro-yt3-x90l-%d8%b8%d8%b1%d9%81%db%8c%d8%aa-32-%da%af%db%8c%da%af%d8%a7%d8%a8%d8%a7%db%8c%d8%aa", "https://www.digikala.com/product/dkp-176412/%d8%aa%d8%a8%d9%84%d8%aa-%d9%84%d9%86%d9%88%d9%88-%d9%85%d8%af%d9%84-yoga-tab-3-10-yt3-x50m-b-%d8%b8%d8%b1%d9%81%db%8c%d8%aa-16-%da%af%db%8c%da%af%d8%a7%d8%a8%d8%a7%db%8c%d8%aa", "https://www.digikala.com/product/dkp-363588/%d8%aa%d8%a8%d9%84%d8%aa-%d9%84%d9%86%d9%88%d9%88-%d9%85%d8%af%d9%84-tab-4-10-plus-lte-za2t0000us", "https://www.digikala.com/product/dkp-251733/%d8%aa%d8%a8%d9%84%d8%aa-%d9%84%d9%86%d9%88%d9%88-%d9%85%d8%af%d9%84-yoga-book-with-windows-wifi-%d8%b8%d8%b1%d9%81%db%8c%d8%aa-64-%da%af%db%8c%da%af%d8%a7%d8%a8%d8%a7%db%8c%d8%aa"]}