{"title": "تبلت لنوو مدل Yoga Tab 3 10 YT3-X50M - B ظرفیت 16 گیگابایت", "url": "/product/dkp-176412/%d8%aa%d8%a8%d9%84%d8%aa-%d9%84%d9%86%d9%88%d9%88-%d9%85%d8%af%d9%84-yoga-tab-3-10-yt3-x50m-b-%d8%b8%d8%b1%d9%81%db%8c%d8%aa-16-%da%af%db%8c%da%af%d8%a7%d8%a8%d8%a7%db%8c%d8%aa", "category": "تبلت", "expert_summary": "این محصول کانفیگی دیگر از تبلت‌های 10اینچی سری «یوگا تب» شرکت لنووست که در مقایسه با مدل قبلی که در فروشگاه اینترنتی دیجی‌کالا معرفی و عرضه شد، فقط ازلحاظ تراشه‌ی پردازنده تفاوت دارد و ظرفیت حافظه‌ی رم آن ارتقا یافته است؛ در سایر ویژگی‌های سخت‌افزاری و قابلیت‌های آن تغییری مشاهده نمی‌شود. بهترین و مرغوب‌ترین تبلت‌های شرکت لنوو، خانواده‌ی یوگا پرو آن است. این محصولات غیر از سخت‌افزار بسیار قدرتمندشان، ویژگی‌های جذابی دارند که آن‌ها را از سایر تبلت‌های بازار متمایز می‌کند. یکی از ویژگی‌های منحصربه‌فرد این تبلت، بخش استوانه‌ای آن است. این بخش از تبلت‌های یوگای لنوو به کاربر کمک می‌کند تا دستگاه را در حالت‌های مختلف استفاده کند؛ همچنین دردست‌گرفتن (گریپ) آن بسیار راحت است. غیر از بخش استوانه‌ای، پایه‌ی نگه‌دارنده دیگر خصوصیتی است که خانواده‌ی یوگا را از سایر اندرویدی‌های بازار متمایز می‌کند. ممکن است کاربرانی پیدا شوند که به این ویژگی‌ها و امکانات تبلت‌های یوگا علاقه‌ی زیادی داشته باشند، ولی حاضر نباشند بابت آن هزینه‌ی زیادی پرداخت کنند یا وجود چنین سخت‌افزار قدرتمندی چندان به کارشان نیاید؛ در این صورت تبلت «یوگا تب 3» بهترین انتخاب برای این افراد به‌حساب می‌آید. اصلی‌ترین تفاوت تبلت یوگا تب 3 پرو و تب 3 به لنز ویدیوپروژکتور مربوط است. نسخه‌ی بدون پرو این خانواده، فاقد لنز ویدیوپروژکتور است. دیگر تفاوت برجسته‌ی این دو تبلت به سخت‌افزار آن برمی‌گردد. لنوو برای ‌به‌صرفه‌ترکردن این تبلت، ناچار شده است که در آن از سخت‌افزاری کاملا میان‌رده‌ استفاده کند. این تبلت به تراشه‌ی شرکت کوالکام مدل اسنپدراگون 210 به همراه پردازنده‌ی Cortex-A7 مجهز شده است؛ علاوه‌براین یک رم دوگیگابایتی از نوع DDR3 این مجموعه‌ی سخت‌افزاری را همراهی می‌کند که نسبت به کانفیگ قبلی از همین مدل، افزایش قابل‌توجهی داشته است. این تبلت ‌به‌صرفه‌ی لنوو در دو اندازه‌ی 8 و 10.1اینچی تولید شده است که هر دو نسخه از دقت تصویر 800 × 1280 پیکسل و نسبت تصویر 16 به 10 بهره می‌برند. البته نسخه‌ی 10.1 اینچی این تبلت به دلیل اندازه‌ی بزرگ‌تری که دارد، نسبت به نسخه‌ی 8اینچی، تراکم پیکسلی کمتری ارائه می‌دهد (149 در برابر 189 پیکسل بر اینچ). لنوو در مورد دوربین‌های تبلت یوگا تب 3 ابتکار جالبی به کار برده است. این تبلت تنها به یک حسگر 8مگاپیکسلی مجهز شده است؛ اما به دلیل قابلیت چرخشی‌بودن این دوربین، می‌توان از آن به‌عنوان دوربین دوم هم استفاده کرد. این دوربین فاقد فلش LED است و می‌تواند با حداکثر کیفیت HD فیلم‌برداری کند. از راه‌های ارتباطی مهم در این تبلت می‌توان به وای‌فای، بلوتوث نسخه‌ی 4.0 و GPS اشاره کرد؛ همچنین این مدل از تبلت یوگا تب 3 شیار سیم‌کارت دارد و از شبکه‌های 3G و 4G  پشتیبانی می‌کند. آخرین ویژگی شگفت‌انگیز تبلت یوگا تب 3 به میزان شارژدهی آن مربوط است. این دستگاه به یک باتری لیتیوم پلیمری با ظرفیت 8400 میلی‌آمپرساعت مجهز است که توسط کاربر قابل‌تعویض نیست. تب 3 می‌تواند در حالت آماده‌باش (استندبای) حداکثر تا 125 روز شارژ نگه‌دارد.", "expert_rating": [{"criteria": "ارزش خرید به نسبت قیمت", "rating": "معمولی"}, {"criteria": "طراحی و ظاهر", "rating": "معمولی"}, {"criteria": "امکانات و قابلیت ها", "rating": "معمولی"}, {"criteria": "سهولت استفاده", "rating": "بد"}, {"criteria": "کیفیت ساخت", "rating": "معمولی"}, {"criteria": "نوآوری", "rating": "بد"}], "related_product": ["https://www.digikala.com/product/dkp-279615/%d8%aa%d8%a8%d9%84%d8%aa-%d9%84%d9%86%d9%88%d9%88-%d9%85%d8%af%d9%84-tab-3-plus-lte-yt-x703l-%d8%b8%d8%b1%d9%81%db%8c%d8%aa-32-%da%af%db%8c%da%af%d8%a7%d8%a8%d8%a7%db%8c%d8%aa", "https://www.digikala.com/product/dkp-286330/%d8%aa%d8%a8%d9%84%d8%aa-%d9%84%d9%86%d9%88%d9%88-%d9%85%d8%af%d9%84-tab-3-10-plus", "https://www.digikala.com/product/dkp-320082/%d8%aa%d8%a8%d9%84%d8%aa-%d9%84%d9%86%d9%88%d9%88-%d9%85%d8%af%d9%84-tab-4-tb-x304-4g", "https://www.digikala.com/product/dkp-96191/%d8%aa%d8%a8%d9%84%d8%aa-%d9%84%d9%86%d9%88%d9%88-%d9%85%d8%af%d9%84-yoga-tab-3-pro-yt3-x90l-%d8%b8%d8%b1%d9%81%db%8c%d8%aa-32-%da%af%db%8c%da%af%d8%a7%d8%a8%d8%a7%db%8c%d8%aa", "https://www.digikala.com/product/dkp-307218/%d8%aa%d8%a8%d9%84%d8%aa-%d8%a7%db%8c%d8%b3%d9%88%d8%b3-%d9%85%d8%af%d9%84-zenpad-10-z301ml-%d8%b8%d8%b1%d9%81%db%8c%d8%aa-16-%da%af%db%8c%da%af%d8%a7%d8%a8%d8%a7%db%8c%d8%aa"]}