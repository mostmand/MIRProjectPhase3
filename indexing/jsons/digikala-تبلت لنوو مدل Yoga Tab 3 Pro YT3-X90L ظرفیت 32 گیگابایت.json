{"title": "تبلت لنوو مدل Yoga Tab 3 Pro YT3-X90L ظرفیت 32 گیگابایت", "url": "/product/dkp-96191/%d8%aa%d8%a8%d9%84%d8%aa-%d9%84%d9%86%d9%88%d9%88-%d9%85%d8%af%d9%84-yoga-tab-3-pro-yt3-x90l-%d8%b8%d8%b1%d9%81%db%8c%d8%aa-32-%da%af%db%8c%da%af%d8%a7%d8%a8%d8%a7%db%8c%d8%aa", "category": "تبلت", "expert_summary": "شرکت چینی «لنوو» در نمایشگاه IFA 2015 از سه تبلت اندرویدی رونمایی کرد. این تبلت‌ها شامل دو تبلت میان‌رده‌ی Yoga Tab 3 در دو اندازه‌ی 8 و 10 اینچی و یک تبلت بالارده‌ی Yoga Tab 3 Pro  است. یوگا تب 3 پرو محصولی فراتر از یک تبلت است. این تبلت می‌تواند به عنوان یک دستگاه ویدئو پروژکتور هم ایفای نقش کند. لامپ پروژکتور این تبلت بر پایه‌ی نگه‌دارنده‌ی آن تعبیه ‌شده است و می‌تواند در 180 زاویه‌ی مختلف بچرخد. تصاویر خروجی ویدئو پروژکتور این تبلت، ابعادی به بزرگی‌ 70 اینچ دارند که کاملا مطلوب به نظر می‌رسند. این در حالی است که ما پیش ‌از این شاهد حضور این ویژگی در تبلت‌های پیشین لنوو بوده‌ایم؛ اما لنوو این بار این قابلیت را در ابعادی کوچک‌تر آورده است. یوگا تب 3 پرو به یک نمایشگر 10.1اینچی با کیفیت 1600×2560 پیکسل مجهز شده است. نمایشگر این تبلت از تکنولوژی AnyPen شرکت لنوو بهره می‌برد و به کاربران اجازه می‌دهد که بتواند هر شی فلزی‌ را به‌عنوان قلم نمایشگر تبلت به کار ببرد. قابلیتی که ما پیش ‌از این شبیه آن را در فبلت سونی اکسپریا Z الترا دیده بودیم؛ اما لنوو برای اینکه نشان دهد یوگا تب 3 پرو یک مجموعه‌ی کامل و بی‌نظیر برای پخش موسیقی و ویدئو به حساب می‌آید، از چهار بلندگوی JBL برای این دستگاه استفاده کرده است. این بلندگوها دارای تکنولوژی Dolby Atmos هستند و قادر خواهند بود صدایی شفاف و باکیفیت تولید کنند؛ همچنین بلندگوهای یوگا تب 3 پرو تجربه‌ی فوق‌العاده‌ی سه‌بعدی را برای کاربران به همراه دارند. همان‌طورکه می‌دانید اصلی‌ترین ویژگی تبلت‌های سری یوگای لنوو، پایه‌ی نگه‌دارنده‌ی آن‌هاست. تب 3 پرو هم به‌صورت پیش‌فرض دارای پایه‌ی نگه‌دارنده است و می‌تواند در حالت‌ها و زوایای مختلفی قرار گیرد. دیگر ویژگی برجسته‌ی این تبلت، مربوط به مقاومت آن در برابر نفوذ آب و گردوغبار است. تب 3 پرو دارای گواهینامه‌ی IP21 است و می‌تواند مقاومتی جزئی در برابر نفوذ قطرات آب داشته باشد. از نظر طراحی و کیفیت ساخت، این محصول تبلتی مرغوب، خوش‌ساخت و ظریف به‌حساب می‌آید. جنس بدنه‌ی این تبلت ترکیبی از آلومینیوم و پلاستیک است. حال بیایید نیم‌نگاهی به مشخصات سخت‌افزاری این محصول داشته باشیم. لنوو از پردازنده‌ی چهارهسته‌ای شرکت اینتل مدل اتم x5-Z8500 برای تب 3 پرو استفاده کرده که می‌تواند با فرکانس کاری 2.24 گیگاهرتز دستورات را پردازش کند؛ همچنین این محصول در دو مدل و با حافظه‌ی داخلی 32 و 64 گیگابایت عرضه شده و یک رم 2گیگابایتی برای آن در نظر گرفته شده است؛ همچون مدل‌های گذشته‌ی سری یوگا، تب 3 پرو هم دارای شیار کارت حافظه‌ی microSD است و می‌توان از این طریق تا 128 گیگابایت حافظه‌ی دستگاه را افزایش داد. علاوه‌براین یک دوربین 13مگاپیکسلی در پشت و یک دوربین 5مگاپیکسلی هم در جلوی دستگاه مشاهده می‌شود. تمام تبلت‌های سری یوگا 3 با سیستم‌عامل اندروید لالی‌پاپ عرضه ‌شده‌اند و رابط کاربری اختصاصی این شرکت برای آن‌ها در نظر گرفته شده است. در آخر لنوو برای این تبلت قدرتمند و بزرگ خود از یک باتری غیرقابل تعویض لیتیوم‌پلیمری با ظرفیت 10200 میلی‌آمپر ساعت استفاده کرده است.", "expert_rating": [{"criteria": "ارزش خرید به نسبت قیمت", "rating": "خوب"}, {"criteria": "طراحی و ظاهر", "rating": "معمولی"}, {"criteria": "امکانات و قابلیت ها", "rating": "خوب"}, {"criteria": "سهولت استفاده", "rating": "بد"}, {"criteria": "کیفیت ساخت", "rating": "خوب"}, {"criteria": "نوآوری", "rating": "بد"}], "related_product": ["https://www.digikala.com/product/dkp-279615/%d8%aa%d8%a8%d9%84%d8%aa-%d9%84%d9%86%d9%88%d9%88-%d9%85%d8%af%d9%84-tab-3-plus-lte-yt-x703l-%d8%b8%d8%b1%d9%81%db%8c%d8%aa-32-%da%af%db%8c%da%af%d8%a7%d8%a8%d8%a7%db%8c%d8%aa", "https://www.digikala.com/product/dkp-176412/%d8%aa%d8%a8%d9%84%d8%aa-%d9%84%d9%86%d9%88%d9%88-%d9%85%d8%af%d9%84-yoga-tab-3-10-yt3-x50m-b-%d8%b8%d8%b1%d9%81%db%8c%d8%aa-16-%da%af%db%8c%da%af%d8%a7%d8%a8%d8%a7%db%8c%d8%aa", "https://www.digikala.com/product/dkp-172179/%d8%aa%d8%a8%d9%84%d8%aa-%d9%84%d9%86%d9%88%d9%88-%d9%85%d8%af%d9%84-yoga-tab-3-80-yt3-850m-b-%d8%b8%d8%b1%d9%81%db%8c%d8%aa-16-%da%af%db%8c%da%af%d8%a7%d8%a8%d8%a7%db%8c%d8%aa", "https://www.digikala.com/product/dkp-185345/%d8%aa%d8%a8%d9%84%d8%aa-%d9%84%d9%86%d9%88%d9%88-%d9%85%d8%af%d9%84-yoga-book-with-android-%d8%b8%d8%b1%d9%81%db%8c%d8%aa-64-%da%af%db%8c%da%af%d8%a7%d8%a8%d8%a7%db%8c%d8%aa", "https://www.digikala.com/product/dkp-382473/%d8%a7%d8%ac%d8%a7%d9%82-%d8%b3%d9%81%d8%b1%db%8c-%d9%85%d8%af%d9%84-zt-202"]}