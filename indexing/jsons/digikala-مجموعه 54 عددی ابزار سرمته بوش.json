{"title": "مجموعه 54 عددی ابزار سرمته بوش", "url": "/product/dkp-57078/%d9%85%d8%ac%d9%85%d9%88%d8%b9%d9%87-54-%d8%b9%d8%af%d8%af%db%8c-%d8%a7%d8%a8%d8%b2%d8%a7%d8%b1-%d8%b3%d8%b1%d9%85%d8%aa%d9%87-%d8%a8%d9%88%d8%b4", "category": "لوازم جانبی ابزار برقی، شارژی و بادی", "expert_summary": "وقتی در منزل نیاز به بستن یا باز کردن چند عدد پیچ دارید، به سراغ ابزارهای خود می‌روید. شاید برایتان پیش‌آمده باشد که شکل یا سایز پیچ‌گوشتی‌ موردنیاز خود را در بین ابزارهایتان نداشته باشید. در این مواقع، انجام این کار را تا زمان فراهم کردن پیچ‌گوشتی موردنیاز خود، به تعویق می‌اندازید. شاید هم سعی می‌کنید تا با ابزارهایی که در اختیار دارید، کار خود را انجام دهید که در این صورت، احتمال خراب شدن سری پیچ مورد نظرتان وجود دارد. اگر یک دستگاه دریل برقی یا شارژی هم در بین ابزارهای شما باشد، وقتی قصد سوراخ کردن چوب، فلز، دیوار و یا سنگ را داشته باشید به سراغ مته‌هایی که از قبل داشته‌اید، می‌روید و باز ممکن است که در بین مته‌های خود، نوع یا قطر مته مورد نیازتان نباشد. مسلما هرقدر ابزارآلاتی که چه در منزل، خودرو و یا محل کارتان در اختیار شماست، کامل‌تر باشد، انجام کارهای گوناگون برای شما بهتر و راحت‌تر می‌شود. برای رفع چنین نیازهایی بهتر است از مجموعه‌ ابزاری که حاوی تعداد متنوعی سری پیچ به همراه پیچ‌گوشتی مخصوص آن‌ها و تعدادی مته که در ابعاد و انواع مختلفی باشند، استفاده کنید. تهیه این مجموعه‌ها، هم کار شما را راحت‌تر می‌کند و هم بسیار مقرون‌به‌صرفه است. شرکت‌های زیادی چنین مجموعه‌هایی را تولید کرده‌اند که از جنس‌های مختلفی ساخته شده‌اند. هنگام خرید این مجموعه‌ها، باید ضمن توجه به تعداد و تنوع محتوای آن، به کیفیت ساخت مجموعه هم توجه ویژه‌ای کرد. در این میان، کیفیت محصولات تولیدشده توسط شرکت Bocsh مشخص و ثابت‌شده است. این شرکت چندین نمونه از این مجموعه ابزار را تولید کرده است. مجموعه 54 تایی ابزار سرمته از محصولات شرکت بوش است که در یک کیف بسیار شکیل و محکم در اختیار شما قرار می‌گیرد. این مجموعه مشتمل بر 16 عدد مته برای سوراخ‌کاری چوب (سایز 4 تا 10)، فلز (سایز 2 تا 6) و مصالح (سایز 5 تا 10) است. 11 عدد سری پیچ‌گوشتی با طول 25 میلی‌متر، به شکل دوسو و چهارسو، 5 سوکت بکس، 5 سری پیچ‌گوشتی به اشکال دوسو و چهارسو و با طول 50 میلی‌متر، 13 آچار سرمته و نهایتا یک دسته پیچ‌گوشتی T شکل سایر محتوای این پک 54 پارچه است. دسته پیچ‌گوشتی که در این مجموعه آورده شده، بسیار خوش‌دست و با کیفیت عالی ساخته‌شده است. اگر علاقه‌مند به استفاده از مجموعه‌ ابزارهای کاربردی و جمع‌وجور هستید و می‌خواهید نمونه‌ی باکیفیتی از این مجموعه‌ها را تهیه و در منزل، خودرو یا محل کار خود نگهداری کنید، تهیه‌ی مجموعه‌ی 54 پارچه، که توسط شرکت Bocsh تولیدشده است را به شما پیشنهاد می‌کنیم.", "related_product": ["https://www.digikala.com/product/dkp-57127/%d9%85%d8%ac%d9%85%d9%88%d8%b9%d9%87-19-%d8%b9%d8%af%d8%af%db%8c-%d9%85%d8%aa%d9%87-%d8%a8%d9%88%d8%b4-%da%a9%d8%af-61240039", "https://www.digikala.com/product/dkp-57048/%d9%85%d8%ac%d9%85%d9%88%d8%b9%d9%87-15-%d8%b9%d8%af%d8%af%db%8c-%d9%85%d8%aa%d9%87-%d8%a8%d9%88%d8%b4-%da%a9%d8%af-59100157", "https://www.digikala.com/product/dkp-307949/%d9%85%d8%ac%d9%85%d9%88%d8%b9%d9%87-60-%d8%b9%d8%af%d8%af%db%8c-%d8%b3%d8%b1%db%8c-%d9%be%db%8c%da%86-%da%af%d9%88%d8%b4%d8%aa%db%8c-%d9%88-%d9%85%d8%aa%d9%87-%d9%88-%d8%a8%da%a9%d8%b3-%d8%a8%d9%88%d8%b4-%d9%85%d8%af%d9%84-2607010611", "https://www.digikala.com/product/dkp-307516/%d9%85%d8%ac%d9%85%d9%88%d8%b9%d9%87-48-%d8%b9%d8%af%d8%af%db%8c-%d8%a7%d8%a8%d8%b2%d8%a7%d8%b1-%d8%a8%d9%88%d8%b4-%d9%85%d8%af%d9%84-2607017303", "https://www.digikala.com/product/dkp-255750/%d9%85%d8%ac%d9%85%d9%88%d8%b9%d9%87-20-%d8%b9%d8%af%d8%af%db%8c-%d9%85%d8%aa%d9%87-%da%a9%d9%86%d8%b2%d8%a7%da%a9%d8%b3-%d9%85%d8%af%d9%84-kdb-120"]}